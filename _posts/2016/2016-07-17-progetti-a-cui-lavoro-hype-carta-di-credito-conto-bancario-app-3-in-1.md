---
id: 770
title: 'Progetti a cui lavoro: HYPE - carta di credito, conto bancario, app. 3 in 1!'
date: 2016-07-17T15:13:25+00:00
author: musikele
layout: post
guid: http://michelenasti.com/?p=770
permalink: /2016/07/progetti-a-cui-lavoro-hype-carta-di-credito-conto-bancario-app-3-in-1/
dsq_thread_id:
  - "4992485928"
categories:
  - Italiano
tags:
  - hype
  - pagamenti on line
headerImg: /uploads/2016/07/hype-logo.png
---
Uno dei prodotti su cui lavora la mia azienda é **[Hype](https://www.hype.it/Hype/index.jsp)**.

**Hype** é molte cose: una carta di credito con IBAN, quindi é anche un conto bancario, e si gestisce tramite un'app che ha delle funzionalità avanzate.

"Tutto qui? Ce ne sono centomila come Hype!" vero, e siccome io non vivo nelle caverne e maneggio soldi e carte di credito sfortunatamente più per spendere che per incassare, ecco la mia opinione a riguardo.

> Ovviamente si dovrebbe aver capito che lavoro per loro, anche se non lavoro direttamente su Hype; se non fossi stato convinto della bontà del progetto non ne avrei mai parlato spontaneamente.

Hype é un progetto in cui crediamo molto, nato da una collaborazione tra **Banca Sella** e noi di **Bemind**.

Innanzitutto é **totalmente gratuito**, nella sua versione _starter_.

La registrazione e l'attivazione si può fare dalla app per cellulare, e ci siamo inventati un metodo super fico per evitare di farvi firmare cataste di documenti (tipici dell'ambito bancario) e poi spedirli: un Selfie con un documento di riconoscimento, e voilà, la carta sarà a casa vostra nel giro di un paio di giorni.

> l'attivazione della carta con il selfie l'ha introdotta anche Unicredit, ma poi c'è sempre un passaggio in banca per poterla attivare. +1 per noi!

Nel frattempo, una volta approvata la richiesta di apertura del conto (in genere 10 minuti durante l'orario di ufficio), potete già utilizzare l'app da cellulare che é funzionante all 100% e con la quale potrete **effettuare bonifici**, **inviare soldi**, **ricaricare**, etc.

## Funzionalità ovvie

Nella sua versione base, Hype é una carta ricaricabile e un conto bancario. Quindi può essere ricaricata via bonifico (ci vogliono 1-3 giorni...)  o via carta di credito (istantanea). Le ricariche sono gratuite.

> controlate sempre la data in cui ho scritto questo articolo e verificate che le condizioni contrattuali siano quelle che descrivo io.

Le spese di prelievo sono **gratuite dai Bancomat**.

Stando ai foglietti promozionali, **sono gratuiti anche i prelievi dai Postamat**, ma questo non l'ho ancora provato / verificato.

Potete fare bonifici, pagare on line, o nei negozi, come se fosse una normale carta di credito prepagata.

## Killer Features

Con "killer features" si intendono quelle funzionalità che, una volta provate, diventano irrinunciabili.

Potete **trasferire soldi tra carte Hype in maniera istantanea e senza costi**, e i soldi vengono ricevuti istantaneamente (un bonifico con gli steroidi!). Immaginate ora quando andate in pizzeria e dovete dividere la spesa con la vostra comitiva... Non sarà più un incubo.

> Postepay, ad esempio, è uscita adesso con questa funzionalità che noi avevamo già da un anno. E a noi è gratis.

Un'altra funzionalità indispensabile, per lo meno per me che sono uno spendaccione, sono gli **obiettivi**. E' possibile impostare un'obiettivo (Es. assicurazione dell'auto) e una data di scadenza (es. gennaio 2017), un importo, e Hype **provvederà a "nascondere" una parte del credito**, ad esempio 2,5€ al giorno, così da arrivare all'obiettivo coi soldi risparmiati senza sforzi.

> Che ve lo dico a fare .... ci hanno copiato anche questa funzionalità!

Altra funzionalità per chi è stato vittima di frodi telematiche: **la carta è attivabile e disattivabile a piacimento,** tutte le volte che si vuole. E' possibile bloccare solo gli acquisti online, o solo quelli fisici, in modo da evitare che un malintenzionato possa divertirsi con i nostri soldi.

Per questo Hype è diventata la mia carta di riferimento per gli acquisti on line, e la attivo solo quando devo fare un acquisto, così sono sicuro che nessuno può fare macelli a mia insaputa.

## Tutto qui?

Assolutamente no! Con l'appoggio di Banca Sella, sarà possibile pagare con hype su internet (tramite il loro gateway di pagamento, [Gestpay](https://www.gestpay.it/)) e nei negozi, senza neanche tirare fuori la carta di credito. Questo è particolarmente utile per i commercianti che vogliono offrire più possibilità di pagamento ai propri clienti, oltre ad avere alcune statistiche sulla propria attività (e i propri competitor...). Maggiori dettagli sul sito di [Hype for business](https://business.hype.it/site/).

Spero di avervi convinto. **La carta è perfetta per quei giovani che hanno bisogno di una carta per gestire i loro risparmi e le loro vacanze**, ma anche per chi ha bisogno di **trasferire soldi** con i propri familiari e amici.

Attivare la carta è questione di minuti e, considerato che è gratuita, conviene farlo!
