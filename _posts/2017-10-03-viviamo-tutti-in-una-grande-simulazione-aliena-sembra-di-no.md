---
paginate: true
comments: true
author: musikele
title: Viviamo tutti in una grande simulazione aliena? Sembra di no
layout: post
date: 2017-10-03 00:00:00 +0000
tags:
- Simulazione
- Aliena
- Elon musk
- Scifi
categories: Italiano
header-img: "/images/Rick-And-Morty-Stagione-3.jpg"
description: Scienziati di fama internazionale credono che viviamo in una simulazione,
  ma un esperimento potrebbe aver finalmente provato che non è così.
category: Italiano
---
Esitono persone che ritengono che [viviamo in una grande, enorme simulazione al computer](http://www.lescienze.it/news/2016/04/16/news/universo_simulazione_computer-3054787/), magari realizzata da una civiltà aliena che ci sfrutta o ci osserva, manco fossimo al Grande Fratello.

<!--more-->

Se non avete ancora chiuso il browser, sappiate che tra i sostenitori di questa teoria ci sono principalmente scienziati e tecnologhi di tutti rispetto, come [Stephen Hawking e Elon Musk](https://www.theguardian.com/technology/2017/apr/22/what-if-were-living-in-a-computer-simulation-the-matrix-elon-musk).

### Perché credere alla simulazione...

non esistono prove, ma supposizioni e indizi. Ad esempio, il fatto che l'universo sembra avere un inizio temporale e dei confini fisici ben precisi. Il fatto che gli atomi si possano dividere in  Quark, ma fino a un certo punto: poi sono indivisibili. Quindi, questo fatto che il mondo analogico avesse dei limiti discreti era la prima causa di sospetto per la frangia più _sci-fi_ della scienza. 

![]({{ site.baseurl }}/images/Rick-And-Morty-Stagione-3.jpg)

### ...Ma esistono prove che NON viviamo in una simulazione

Alcuni scienziati hanno recentemente realizzato uno studio su un esperimento non riuscito, e un interessante corollario di questo fallimento sembra proprio essere che **l'universo non é una simulazione.**

A metterlo nero su bianco sono due scienziati, [Zohar Ringel e Dmitry Kovrizhi](https://cosmosmagazine.com/physics/physicists-find-we-re-not-living-in-a-computer-simulation), che hanno provato a simulare un particolare effetto elettrico chiamato _Quantum Hall_ che rileva anomalie nello spazio-tempo, tramite un metodo analitico chiamato _Quantum Monte Carlo_.

Senza scendere nei dettagli, che richiedono più di un dottorato in fisica quantistica, l'idea è questa: se esiste un fenomeno in natura che obbedisce a delle leggi, che noi abbiamo "più o meno" capito, potremmo inserire queste leggi in un computer e simularlo. E' come programmare al pc le leggi che governano il moto di un'auto, o il calcio di un giocatore di PES a un pallone.

La "scoperta", per questi scienziati, è che questo particolare fenomeno sembra essere irrealizzabile all'interno di un computer. In particolare, se ne riescono a calcolare gli effetti finchè gli elettroni (e gli atomi) in gioco sono pochissimi, ma non appena diventano qualcosa come 2-300 (stiamo parlando di elettroni!) un computer richiederebbe tempo esponenziale per calcolare un risultato. E come disse una volta un mio prof, 2^300 (_due alla duecento_) è più o meno il numero di atomi presenti nell'universo!

## E se si fossero sbagliati?

Ci sono ancora troppe variabili in gioco per poter dire che la questione sia conclusa. Alcune delle domande a cui onestamente non sappiamo dare una risposta:

* E se gli scienziati avessero sbagliato l'algoritmo, o i calcoli?
* E se la simulazione non fosse possibile con le tecnologie attuali, ma lo sarà con quelle del futuro?
* E se gli alieni che hanno programmato la nostra simulazione avessero deliberatamente inserito dei "glitch" all'interno del nostro universo per non farci andare troppo oltre?
* Che senso ha vivere (e morire) se siamo in una simulazione che dura da 13.82 miliardi di anni?
* Gli universi paralleli sono altre simulazioni lanciate in contemporanea alla nostra, ma con dati iniziali diversi?
* **Le bollette, le rate del finanziamento e il mutuo sono reali?**