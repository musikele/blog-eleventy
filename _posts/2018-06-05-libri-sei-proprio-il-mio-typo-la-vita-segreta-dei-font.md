---
paginate: true
comments: true
author: musikele
title: "[libri] Sei proprio il mio typo: la vita segreta dei caratteri tipografici"
layout: post
date: 2018-06-05 22:00:00 +0000
tags:
- font
- libro
- sei proprio il mio typo
header-img: "/images/seproprioilmiotypo.jpg"
description: Dietro ai font che utilizziamo quotidianamente c'è un mondo fatto di
  tipografi e tipografie, e una storia vecchia di 500 anni. Scopriamola con questo
  libro!
categories: Italiano
category: Italiano
---
Questa è la storia di un libro che ho comprato due volte.

La prima volta purtroppo l'ho perso in aereo, dopo un primo capitolo che raccontava [la storia del Comic Sans](https://michelenasti.com/2017/12/01/batman-ha-ispirato-il-comic-sans-storia-di-un-font-che-tutti-odiano.html) (puoi leggere un mio riassunto al link precedente!).

L'ho quindi ricomprato e me lo sono finito, scoprendo **la storia segreta dei font.**

<iframe style="width:120px;height:240px;" marginwidth="0" marginheight="0" scrolling="no" frameborder="0" src="//rcm-eu.amazon-adsystem.com/e/cm?lt1=_blank&bc1=000000&IS2=1&bg1=FFFFFF&fc1=000000&lc1=0000FF&t=ilblodimicnas-21&o=29&p=8&l=as4&m=amazon&f=ifr&ref=as_ss_li_til&asins=B00QFIVE8I&linkId=c330ea265a0ba9192f74f16adb252a00"></iframe>

Già, i font: su questo blog uso un (o una?) font ([Libre Baskerville](https://fonts.google.com/specimen/Libre+Baskerville)), ossia un insieme di disegni che compongono i caratteri, realizzati da artisti di tutto il mondo che spesso non vedono riconosciuto il loro lavoro.

I primi font risalgono addirittura a Gutemberg, e in passato **realizzare un font era un lavoraccio da fonderia**: oltre alla parte dei disegni, bisognava poi fondere il metallo per realizzare i singoli caratteri in tutte le forme e misure. Le fonderie/tipografie poi rivendevano questi stampi a chi volesse utilizzarli per i propri progetti! 

Quindi, non tutti i caratteri erano disponibili ovunque, e spesso le fonderie si copiavano tra loro.

**I font più usati al mondo sono stati tutti realizzati nel 1900**, quando non c'erano neanche i PC.

La prima macchina da scrivere che permetteva di cambiare font fu la IBM Selectric, cambiando la testina. Ecco un video della Selectric all'opera:

<blockquote class="imgur-embed-pub" lang="en" data-id="zCg1LX1"><a href="//imgur.com/zCg1LX1">IBM Selectric ball head typewritter </a></blockquote><script async src="//s.imgur.com/min/embed.js" charset="utf-8"></script>

Torniamo al libro: Oltre ai font più famosi e a curiosità tipografiche, c'è anche la storia delle persone che lo hanno realizzato, **gente che lavora per un ideale di bellezza molto diverso da quello che immaginiamo noi**. Nessuna è diventata ricca.

Il font più usato al mondo risulta infatti l'**Helvetica**, specialmente per i titoli:

![](https://upload.wikimedia.org/wikipedia/commons/2/28/HelveticaSpecimenCH.svg)

Altri font famosissimi sono il **Gill Sans**, il **Futura**, l'**Univers**...

![](https://upload.wikimedia.org/wikipedia/commons/4/48/GillSansEG.svg)

![](https://upload.wikimedia.org/wikipedia/commons/thumb/5/50/Futura_Specimen.svg/1200px-Futura_Specimen.svg.png)

![](https://upload.wikimedia.org/wikipedia/commons/8/8e/UniversSpec.png) 

### Chi dovrebbe leggere questo libro 

Avete mai sentito la leggenda metropolitana che basta cambiare la font di un sito e questo sembrerà completamente rinnovato? Che ci crediate o no, il mondo si accorge di queste cose. [Nel 2009 Ikea fu messa alla gogna per aver cambiato il font del suo catalogo, dal Futura al Verdana](http://www.bloggokin.it/2009/09/15/ikea-font-verdana-o-futura/)... 

Io che sono un programmatore, e che spesso mi trovo a implementare il design degli altri, ho trovato questo libro interessante e gradevole. 

In generale **se vi occupate di design a qualsiasi livello (packaging, pubblicità, marketing, web...), questo libro dovrebbe essere nella vostra lista**. 

<iframe style="width:120px;height:240px;" marginwidth="0" marginheight="0" scrolling="no" frameborder="0" src="//rcm-eu.amazon-adsystem.com/e/cm?lt1=_blank&bc1=000000&IS2=1&bg1=FFFFFF&fc1=000000&lc1=0000FF&t=ilblodimicnas-21&o=29&p=8&l=as4&m=amazon&f=ifr&ref=as_ss_li_til&asins=B00QFIVE8I&linkId=c330ea265a0ba9192f74f16adb252a00"></iframe>