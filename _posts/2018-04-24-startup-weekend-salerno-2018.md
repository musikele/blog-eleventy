---
paginate: true
comments: true
author: musikele
title: 'Cambia la tua vita lavorativa! (partecipando a uno Startup Weekend) '
category: Italiano
layout: post
date: 2018-04-23 00:00:00 +0200
tags:
- Startup weekend salerno
- Startup
- Sws18
- Mentor
header-img: "/images/IMG_20180422_132054.jpg"
description: 'Cos''é uno Startup Weekend, cosa si impara e come? Un evento che consiglio
  a tutti, in cui si impara a diventare imprenditori di sé stessi. '
---
Avete la vostra lista di cose nuove da fare ogni anno? Io sinceramente no, ma se l'avessi probabilmente per quest'anno avrei scritto: **partecipare a uno startup weekend**.

l'occasione l'ho avuta già l'anno scorso ma é sfumata a causa di un altro impegno; la curiosità è rimasta e quindi quest'anno ho riservato lo slot: ho annunciato con largo anticipo a moglie e familiari che mi sarei dedicato a quest'esperienza.

## Cos'é uno startup weekend

**È un weekend - 54 ore - in cui si lavora intensamente ad un'idea di business**.

Tutti abbiamo idee che sembrano geniali, ma come fare per sapere se possono avere successo o se sono delle cagate pazzesche?

In uno startup weekend ci si confronta con coach, mentor, altri partecipanti e l'idea passa attraverso tre fasi:

* **scoperta**: l'idea "acchiappa" altri partecipanti, che magari sono venuti senza un'idea propria ma hanno sentito il tuo discorsetto e ti hanno trovato interessante.
* **analisi** del mercato potenziale, dei problemi, dei rischi: attraverso il **business model canvas** (uno strumento che viene presentato durante il weekend) le idee iniziano a farsi più chiare e si riesce a rispondere anche a domande cruciali, tipo: che problema sto risolvendo? A chi? Come ci farò i soldi?
* **pitch**: senza lilleri non si lallera, ed é per questo che ci si prepara ad uno speech per convincere un investitore a sganciare soldi motivati.

![mentors, organizzatori, staff, etc etc mentre è in posa per la foto ufficiale (non la mia eh) ]({{ site.baseurl }}/images/IMG_20180422_132054.jpg "Staff Startup Weekend Salerno 2018")

## Il processo

Dal punto di vista di un mentor **vedi le idee/cazzate che diventano, lentamente (e faticosamente) progetti di business rispettabili**: siamo passati da chi voleva fare un'app per combattere la noia a un serio progetto per concentrarsi durante lo studio, o da un'app per viaggi tra sconosciuti ad un'app per organizzare viaggi di gruppo con persone che hanno qualcosa in comune; e ancora: un modo prendersi cura di un animale anche se purtroppo non puoi più tenerlo in casa; un tracking real time per autobus che non lo hanno, e un'app/gioco in cui più cammini, più guadagni. Queste sono solo alcune delle idee che ho avuto il piacere di accompagnare.

## conta il viaggio, non la destinazione

**Con i ragazzi ci sono stati scontri anche duri**, volti soprattutto a fargli notare le contraddizioni dei loro ragionamenti. Una persona non scarica un'app "perché é annoiato", oppure un'autolinea di autobus non implementa il tuo sistema di tracking se non gli porti un vantaggio che altri competitor non hanno... 

Con la scusa delle loro idee **i ragazzi hanno acquisito strumenti, come il business model canvas e l'arte del pitching**, che potranno riutilizzare per i progetti futuri.

Abbiamo quindi creato futuri milionari? No, a parte una startup che ha validato l'idea sul posto e ha guadagnato i suoi primi 50€ non abbiamo mosso grandi cifre; **ma abbiamo sicuramente dato a dei ragazzi gli strumenti per farsi le domande giuste.**

Peccato che questi eventi siano nati molto dopo il mio periodo universitario: **quando ero studente non c'era NIENTE di tutto questo**, sarebbe stato davvero figo parteciparvi. Conserverò il ricordo della gioia e l'adrenalina di vedere i ragazzi sul palco!