---
id: 610
title: Javascript Meetup a Salerno!
date: 2016-02-29T08:15:19+00:00
author: musikele
layout: post
guid: http://michelenasti.com/?p=610
permalink: /2016/02/javascript-meetup-a-salerno/
dsq_thread_id:
  - "4620849179"
categories:
  - Italiano
tags:
  - post
  - javascript
  - meetup
  - nodejs
  - salerno
---
Sabato 5 marzo ci sarà il primo [Meetup Javascript & NodeJS](http://www.meetup.com/it-IT/JS-Salerno/)  di Salerno!

<a href="https://i1.wp.com/michelenasti.com/wp-content/uploads/2015/01/logo_JavaScript-e1420667913457.png" rel="attachment wp-att-14"><img class="aligncenter wp-image-14 size-medium" src="https://i0.wp.com/michelenasti.com/wp-content/uploads/2015/01/logo_JavaScript-e1420667913457-300x206.png?fit=300%2C206" alt="logo_JavaScript" srcset="https://i1.wp.com/michelenasti.com/wp-content/uploads/2015/01/logo_JavaScript-e1420667913457.png?resize=300%2C206 300w, https://i1.wp.com/michelenasti.com/wp-content/uploads/2015/01/logo_JavaScript-e1420667913457.png?w=1015 1015w" sizes="(max-width: 300px) 100vw, 300px" data-recalc-dims="1" /></a>L'appuntamento è presso la sede della scuola [Puntolingue](http://www.puntolingue.it/), all'interno della stazione FF.SS. di Salerno, sul primo binario, di fianco a Italo. Start ore 16.30 (fa molto discoteca scrivere così...).

Javascript è passato dall'essere un linguaggio di scripting mal-supportato all'essere al centro dell'esperienza utente di qualsiasi webapp (e anche app, ultimamente).

Dopo tante innovazioni e un board che lo ha standardizzato, siamo finalmente giunti alla nuova versione di Javascript chiamata EcmaSscript 6.

### E allora?!

Lavoro quotidianamente con Javascript e sentivo di dover fare qualcosa per diffondere maggiormente questo linguaggio che, nel bene e nel male, è un linguaggio vero e proprio ed è alla base del lavoro di molti di noi.

Sentivo di dover fare qualcosa per la mia provincia, per la mia università e per i colleghi che lavorano a Salerno per questo ho creato il Meetup salernitano.

Sin dal primo momento ho pensato che non avremmo dovuto creare un gruppo solo virtuale come tanti su fb, ma un gruppo di persone che si incontrano fisicamente per scambiare opinioni, per conoscere tecnologie nuove, per fare recruitment e per spingere le persone a fare rete.

Da qualche tempo avevo notato che gli eventi tecnici per sviluppatori, a Salerno o più in generale in Campania, sono molto pochi. Il [Codemotion](http://michelenasti.com/2016/01/saro-al-codemotion-2016-roma/) è uno degli eventi nazionali più vicini e importanti, ma è a Roma; in Campania alcuni amici organizzano il [DevDay](http://napoli.devday.it/), a cui ho partecipato come speaker parlando di NodeJS, e abbiamo avuto anche una discreta presenza di pubblico. A Fisciano l'Università organizza spesso eventi ma sempre in orari mattutini, e destinati per lo più agli studenti.

Insomma, non dovete fare altro che partecipare. Sulla pagina del meetup [rispondete con un bel &#8220;parteciperò&#8221;](http://www.meetup.com/it-IT/JS-Salerno/events/228723943/), ci servirà per organizzare sedie, food & beverage. Invitate chi volete, è gratis. Abbiamo bisogno di voi!